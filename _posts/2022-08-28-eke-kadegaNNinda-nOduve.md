---
tags: krushna, purandaradasa
category: सन्स्कृति
title: ಏಕೆ ಕಡೆಗಣ್ಣಿಂದ ನೋಡುವೆ
date: 2022-08-28 11:24:00 +05:30
---

ಹಲವು ಕಾಲದಿ ನಿನ್ನ ಹಂಬಲವು ಎನಗೆ  ಕೃಷ್ಣ  
ಒಲಿದು ಪಾಲಿಸಬೇಕು ವಾರಿಜನಾಭ

ಕೆಳಗೆ ನೀ ನೂಕಿದರೆ ಇನ್ನಾರು ಸಲಹುವರೋ  
ಛಲವ ಬಿಟ್ಟು ಕಾಯೋ ಪುರಂದರ ವಿಠ್ಠಲ

ಏಕೆ ಕಡೆಗಣ್ಣಿಂದ ನೋಡುವೆ  
ನೀ ಕರುಣಾಕರನಲ್ಲವೆ ಹರಿಯೇ

ಭಕ್ತವತ್ಸಲನಲ್ಲವೇ ಕೃಷ್ಣ  
ಚಿತ್ಸುಖದಾತ ನೀನಲ್ಲವೇ  
ಅತ್ಯಂತ ಅಪರಾಧಿ ನಾನಾದೊಡೆನಯ್ಯ  
ಇತ್ತಿತ್ತ ಬಾ ಎನ್ನಬಾರದೇ

ದೋಷಿಯು ನಾನಾದೊಡೆನಯ್ಯ ಕೃಷ್ಣ  
ಸರ್ವ ದೋಷರಹಿತನು ನೀನಲ್ಲವೆ  
ಘಾಸಿಯಾತಕೊ ಕೃಷ್ಣ ನಂಬಿದೆ ಸಲಹಯ್ಯ  
ಶೇಷಶಾಯಿ ಶ್ರೀ ಪುರಂದರ ವಿಠ್ಠಲ

### Performance by Stuti Bhat
https://www.youtube.com/watch?v=BoXAdQ3Cblo
