---
tags: bayala bhramtiya bidisayya vijaya dasa
category: sanskruti
title: ಬಯಲ ಭ್ರಾಂತಿಯ ಬಿಡಿಸಯ್ಯ 
date: 2022-10-08 21:00:00 +05:30
---

[Audio found on Youtube](https://www.youtube.com/watch?v=PrTLYQ6ReyA)

ಬಯಲ ಭ್ರಾಂತಿಯ ಬಿಡಿಸಯ್ಯ ಶ್ರೀ ಗುರುರಾಯ  
ಬಯಲ ಭ್ರಾಂತಿಯ ಬಿಡಿಸಿ ಬಲವಾದ ಮತಿ ನೀಡು   

ನಾನು ಎನ್ನುವ ಭ್ರಾಂತಿ ನನ್ನದೆನ್ನುವ ಭ್ರಾಂತಿ   
ಸ್ವಾಮಿ ನೀ ಬಿಡಿಸಯ್ಯ ಜ್ಞಾನಿ ಗುರುರಾಯ  
ಏನು ಇಲ್ಲದೆ ಋಣ ಬಾಧೆಯ ತಾಳೆ ನಾ  
ಪಾರುಗಾಣಿಸಿ ಕಾಯೋ ಪಾವನ ಹೃದಯ  
  
ಆಶೆಪಾಶೆ ಮೋಹ ಮೋಸ ವಿಲಾಸಕ್ಕೆ  
ಸೋತು ಹೊಯಿತು ಮನ ಮುನಿಕುಲಶ್ರೇಯ  
ಏಸು ಜನ್ಮದ ಪಾಪ ಮೀಸಲಾಗಿದೆ ಕಾಣೆ   
ಘಾಸಿ ಮಾಡದೆ ಕಾಯೊ ವಾಸುದೇವನ ಪ್ರಿಯ  

ದಾನಿ ಎಂಬುದು ಕೇಳಿ ಧಾವಿಸಿ ನಾ ಬಂದೆ  
ಜ್ಞಾನ ಭಿಕ್ಷೆಯ ನೀಡೊ ಜ್ಞಾನಿ ಗುರುರಾಯ  
ಹೀನ ಕರ್ಮದಿಂದ ಕ್ಷೀಣವಾಯಿತು ದೇಹ  
ಕಾಣುವೆನೆಂದಿಗೆ ಚರಣ ತವಕಮಲವ  
   
ಅಂದು ಮುಕುಂದನ ಕಂಬದಿ ತೋರಿದಿ  
ಆನಂದದಿ ಪಾಡಿ ನಲಿದಾಡಿದಿ  
ಇಂದು ವೃಂದಾವನದಿ ಪೂಜೆಗೊಂಬುವ ದೊರೆಯೆ  
ಬಂಧನ ಬಿಡಿಸಯ್ಯ ಚಂದ್ರಮುನೀಂದ್ರ  
  
ಪಾಮರ ನಾನಯ್ಯ ಪಾಪಹರ ನೀನಯ್ಯ  
ಪ್ರೇಮದಿ ದಯಮಾಡೊ ಪಾದಾಮೃತ  
ಪ್ರಾರ್ಥನೆ ಅರ್ಪಣೆ ಇರಲಿ ತವ ಪಾದದಿ  
ವಿಜಯವಿಟ್ಠಲ ದಾಸ ಶ್ರೀಶ ಪ್ರಭುವೆ  

