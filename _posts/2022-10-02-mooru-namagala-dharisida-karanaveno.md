---
tags: mooru naamagala kaaranavenu
category: सन्स्कृति
title: ಮೂರು ನಾಮಗಳ ಧರಿಸಿದ ಕಾರಣವೇನು
date: 2022-10-02 18:46:00 +05:30
---

೩ನೇ ಪದ್ಯದ ಸೌಂದರ್ಯ ನೋಡಿ ಬೇರೆ ಕಡೆ ಸಿಕ್ಕರೂ ಇಲ್ಲಿ ನಕಲು ಮಾಡಿದ್ದೇನೆ.
  
https://youtu.be/MqmnwrFUsuI
  
  
ಮೂರು ನಾಮಗಳ ಧರಿಸಿದ ಕಾರಣವೇನು \|  
ಸಾರಿ ಪೇಳೆಲೋ ಈಗಲೇ \|\|ಪ\|\|  
  
ಶ್ರೀ ರಮಾಪತೇ ಶ್ರೀನಿವಾಸ ವೇಂಕಟರಮಣ \|  
ಯಾರು ಇಟ್ಟರೋ ನಿನಗೇ ಮೂರು ನಾಮಗಳ \|\|ಅಪ\|\|  
  
ಶುದ್ಧ ವೈಷ್ಣವರೆಲ್ಲ ಶುದ್ಧ ಮೂರುತಿ ಎಂದು \|  
ಶುದ್ಧ ಪಾದಕೆ ಎರಗಿ ಕರವ ಮುಗಿದು \|\|  
ಎದ್ದು ನೋಡಲು ನಿನ್ನ ಫಣಿಯೊಳೀಪರಿ ಇರಲು \|  
ಮಧ್ವ ಮತದ ದೈವವೆಂದು ನಿನ್ನ ಕರೆಯುವರೆ \|\|೧\|\|  
  
ಸಾಲದೇ ನಿನ್ನ ಸೌಂದರ್ಯಕ್ಕೆ ಒಂದು ತಿಲಕ \|  
ಪಾಲ ಸಾಗರಶಾಯಿ ಚೆಲುವ ಮೂರುತಿ \|\|  
ಕಾಲಕಾಲಕೆ ಬರುವ ಭಕುತ ಜನಗಳ ವೃಂದ \|\|  
ದೃಷ್ಟಿ ತಾಕುವುದೆಂಬ ತೋರುವ ಬಗೆಯೋ \|\|೨\|\|  
  
ಮೂರು ಲೋಕಗಳಿಹವು ಮೂರು ರೂಪ ನಾನು \|  
ಮೂರು ಮಾಳ್ಪೆನು ಜಗವ ಮೂರು ಗುಣದಿ \|\|  
ಮೂರು ತಾಪವ ಗೆದ್ದು ಮಾರ್ಗದಿ ಭಜಿಸೆ \|  
ಪಾರು ಮಾಡುವೆನೆಂದು ತೋರುವ ಬಗೆಯೋ \|\|೩\|\|  
  
ಮೂರೆರಡು ಎರಡೊಂದು ಇಂದ್ರಿಯ ವರ್ಜಿಸಿ \|  
ತೋರುವನು ನಿಜರೂಪ ಭಕ್ತನೆಂದು \|\|  
ಸಾರುತಿದ್ದರೂ ವಾಯು ಅರಿಯದೆ ಭಜಿಪಗೆ \|  
ಮೂರು ನಾಮಗಳೇ ಗತಿ ಎನ್ನುವ ಬಗೆಯೋ \|\|೪\|\|  
  
ಶ್ರೀಲೋಲ ಕೃಷ್ಣ ಗೋಪಾಲ ವಿಠಲ \|  
ನಿನ್ನ ಈ ಬಗೆಯ ಲೀಲೆಗಳ ಅರಿವರ‍್ಯಾರೋ \|\|  
ವ್ಯಾಳ ಶಯನ ವೆಂಕಟೇಶನೇ ಎನ್ನ ಮನಕೆ \|  
ಕಾಲಕಾಲಕೆ ನಿನ್ನ ಲೀಲೆಗಳ ತೋರೋ \|\|೫\|\|  
